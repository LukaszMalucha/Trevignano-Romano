author,date,text
Holy Mary,2021_02,"




COMUNICAZIONE AL COMANDO DEI CARABINIERI PER IL 3 FEBBRAIO 2021 E LINEE GUIDA 





 






Pubblicato da



LA MADONNA DI TREVIGNANO ROMANO (RM)









Nessun commento:
  









Invia tramite emailPostalo sul blogCondividi su TwitterCondividi su FacebookCondividi su Pinterest











"
Holy Mary,2021_01,"





MESSAGGI GENNAIO 2021





 Trevignano Romano 1 gennaio 2021 Messaggio di Dio Padre (durante l'estasi): ore 00:21 Io, vostro Padre, sono qui insieme a voi per dirvi delle cose importanti per quest’anno che verrà. Figli miei, seguite il mio Gesù, solo con l'affidamento potrete arrivare alla salvezza delle vostre anime. Io vi ho dato mia Figlia, una Madre per voi. Vi prego figli, non abbiate paura di me, Io come Padre buono voglio che voi mi conosciate così come sono, insegnate ai vostri figli il Mio nome e quando vi rivolgete a me chiamatemi Padre, non solo Dio, ma Padre. Io, che sono Padre di tutti voi, come potrei mai non amare i miei figli. Ogni tanto la mia giustizia serve per correggervi perché voi non sempre ascoltate. Guardate, guardate il cielo e siate sottomessi a me come Dio di pace, siate umili. Ma cosa pensate, che Io possa entrare nel vostro cuore se il vostro cuore è chiuso alla grazia? Non sarà mai possibile e invece aprite i vostri cuori e Io sarò lì, a darvi tutto ciò che chiedete e nulla vi mancherà. Pregate con le semplici preghiere che vi hanno insegnato, nient’altro, non voglio nient'altro. Oh! figli miei, se sapeste la gioia che mi date guardandovi insieme e uniti, solo perché non mi vedete credete che Io non ci sia, ma Io vi ascolto e vi osservo, guardo i vostri cuori e la vostra gioia. Presto verrò a prendervi, presto il mio Gesù vi prenderà e vi porterà in un mondo nuovo. Cosa credete, che solo in questo mondo avete da fare? Ma anche il mio mondo e pieno di impegni. Oh! sì, elargite solo gioia, pace e amore, queste sono le cose che dovrete fare. Io vi sarò vicino, la gioia nel cuore che provate è solo la mia gioia e il vostro amore è il mio amore. Io sono in ognuno di voi e ancora non l’avete capito. Cercatemi e mi troverete. Sono anche in coloro che non mi conoscono. Io so chi siete e vi ho creati nell'amore, nell’ umiltà e nella carità e voi avete creato il dio di voi stessi. Affidate tutto a l'unico Padre che avete e a Maria, Madre misericordiosa e pia, umile ancella di Dio, che vi sta portando sulla strada della santità. Pregate il suo Rosario per la vostra salvezza; a volte servono anche le parole semplici che Io apprezzo. Figli miei dolcissimi, fate un’arca, così come ho chiesto a Noè,​ ma lo chiesi affinché potesse portare tutti i figli a me, senza perderne neanche uno. A voi figli miei, non vi chiedo di costruire un’arca, ma siate una grande famiglia e raccogliete più anime possibili. Presto avrete bisogno l'uno dell'altro e come farete se il cielo non vi desse queste istruzioni? Ascoltate questa anima bella, è il mio amore. Oh! amore mio, quanto ti amo, quanto sei prediletta agli occhi miei, continua il tuo cammino e dì ai tuoi fratelli di fare solo la Mia volontà, loro sono stati creati per una missione, sono stati creati solo per questo eppure si sono persi. Figlia mia, amore del mio cuore, mettili sulla buona strada come una madre fa con i suoi figli, spiega loro che Io li amo, racconta loro quanto è grande il mio amore per loro, sono i miei figli ed Io loro Padre. Rivolgetevi a me, chiamatemi Padre e ​in​ nessun altro modo, Padre, così come Io chiamo voi figli. Ricordate che soltanto tramite il mio Gesù e la Sua croce, avrete la salvezza. Oh! figli miei, ora vi benedico nel nome della Santissima Trinità Sacrosanta, Padre, Figlio e Spirito Santo, siate uniti sempre, nel mio nome ed Io sarò con voi. Amen ​ Infine la Madonna, ha aggiunto: Pregate, pregate tanto perché forti saranno i tornadi e cicloni che si stanno preparando. Trevignano Romano 3 gennaio 2021 Figli miei, grazie per essere qui nella preghiera e per avere risposto alla mia chiamata nel vostro cuore. Figli miei, accendete le candele della fede e continuate con la preghiera; in questo momento abbiamo bisogno di voi cristiani e di coloro che sono nella verità. Figli miei, fate attenzione perché tutto quello che sta per accadere dovrebbe far aprire gli occhi e far vedere che la giustizia e il castigo di Dio sono su di voi. Molte le nazioni che hanno voltato le spalle alle leggi di Dio facendone altre proprie che non hanno a che vedere con il divino. Figli, pregate per coloro che hanno promosso leggi sull'aborto, perché grande sarà la loro sofferenza. Figli, la strada dell'anticristo si sta aprendo, ma voi siate sereni perché il fuoco dello Spirito Santo, sarà sopra i miei figli, che non si lasceranno ingannare. Ora vi benedico nel nome del Padre, del Figlio e dello Spirito Santo. Amen Trevignano Romano 4 gennaio 2021Messaggio straordinario: Durante la Santa Messa, al momento dell'Eucarestia, Gesù mi ha detto: tutti coloro che hanno ricevuto il dono dello Spirito Santo e lo avranno vissuto, durante i momenti difficili che giungeranno, il Signore sarà con loro e saranno nella pace e nella gioia, mentre chi non avrà vissuto nello Spirito, continuerà il cammino nella disperazione e nelle tenebre. Amen Trevignano Romano 14 gennaio 2021 Cari figli, sono qui vostra Madre, giungo a voi per chiedervi pazienza, pietà e amore. Questo, figli miei, è il tempo delle persecuzioni, ma voi pregate, pregate tanto senza riposo, affinché possiate riconoscere i lupi travestiti da agnelli, tutto ciò che vi circonda non sempre viene da Dio, quindi fate attenzione. Figli, purtroppo i tradimenti continueranno ad esserci, anche mio Figlio scelse i suoi Apostoli uno per uno eppure fu tradito, la storia dei Santi si ripete in ogni mio figlio prediletto e in ogni tempo. Figli miei, cercate la pace tra voi fratelli e state nel silenzio pur avendo ragione, state tranquilli, i miei angeli sono qui per custodirvi.  Ricordate che le sofferenze offerte al Signore si trasformeranno in Grazie, soprattutto se soffrite per Gesù, non temete, l'importante è la pace che avvertite nel cuore in questo momento.  Io non vi lascio soli, abbiate la certezza che sono sempre con voi. Che la pace sia  nelle vostre case. Ora vi benedico nel nome del Padre, del Figlio e dello Spirito Santo, Amen. Trevignano Romano 16 gennaio 2021 Cari figli, grazie per essere qui nella preghiera, piegate le vostre ginocchia. Io sono qui per accogliervi nel mio cuore e per afferrare le vostre mani. Figli miei, non abbiate paura e agitazione per quello che accadrà, ma fidatevi di me, nulla vi mancherà se invocherete Gesù. Lui sarà la vostra provvista, Lui sarà il calore nel gelo, Lui sarà la luce nelle tenebre, Lui sarà ancora il vostro cibo e sazierà la vostra sete perché tutto è in Lui. Amati miei, non perdete tempo, avvicinatevi alla fede con il cuore aperto. Io non sono qui per spaventarvi, ma per avvertirvi, i tempi che stanno arrivando saranno più bui di ciò che state vivendo adesso, ma se non accenderete la fiamma della fede, sentirete nel cuore solo disperazione e tormento. Figli, vi chiamo alla redenzione, più grande sarà la vostra sofferenza e più forti vi rialzerete, Io vi voglio tutti salvi. Voi prendete la spada dell’amore e Dio farà giustizia. Ora vi lascio con la mia benedizione materna nel nome del Padre e del Figlio e dello Spirito Santo, Amen.  Trevignano Romano 19 gennaio 2021 Figli miei, grazie per aver risposto alla mia chiamata nel vostro cuore. Mi conforta vedervi inginocchiati nella preghiera. Figli miei, Dio ha permesso che Io venissi a voi per prendervi per mano avvicinandovi alla preghiera. Oh! i miei figli erranti che non trovano la luce, ancora in tanti non ascoltano la mia parola, non apprezzano il mio aiuto tanto da deridere questi messaggi per la salvezza dell'umanità. Figli, avete avuto tempo per la vostra scelta e, se guardo i cuori di molti dei miei figli, piango dal dolore e il cuore di mio Figlio sanguina. Figli, ora vedrete ciò che non avrei mai voluto che i vostri occhi vedessero: terremoti molto forti e tutte le calamità come tempeste, bufere, maremoti e guerre, perché non avete ascoltato le mie parole! Siete ridotti in schiavitù, siete perseguitati per la vostra fede, eppure tutto passa come se fosse normale. Figli miei, la guerra a cui state assistendo non è con le bombe, ma è una guerra interiore piuttosto forte. Pregate per la Chiesa, che subirà la sua distruzione prima della Rinascita. Figli miei, siate abbandonati al mio Gesù e noi vi saremo sempre vicini. Ora vi lascio con la Mia benedizione Materna nel nome del Padre, del Figlio e dello Spirito Santo. Amen Trevignano Romano 20 gennaio 2021Figli miei, piegate le vostre ginocchia nella preghiera. vorrei consolarvi nel dirvi che ogni parola, ogni gesto, ogni sguardo rivolto a me, il Re del cielo e della terra verrà benedetto ancora di più in questo tempo. Vi guardo e vedo i vostri cuori ed Io vi benedico e vi dono la mia pace che a vostra volta porterete nelle vostre  case. Io vi amo e sono qui sempre, vi aspetto tutti i giorni come un povero mendicante, Io chiedo solo Amore.Il vostro Gesù Trevignano Romano 21 gennaio 2021 Figli amati, grazie per essere qui nella preghiera e per aver risposto alla mia chiamata nel vostro cuore. Figli adorati, vi esorto a decidere da quale parte stare. Io, vostra Madre sono qui, aspetto un vostro cenno per farvi tante grazie, parlo soprattutto all’umanità che si è data al mondo. Chiamatemi, invocatemi ed Io sarò sempre pronta a venire in vostro aiuto. Figli, l'illuminazione è prossima, chiedo al mio piccolo resto: rivestitevi di luce e indossate l'armatura più bella, ed io vi metterò in prima fila, adesso ho bisogno di voi, sarete protetti e resi invisibili dai miei angeli, il male continuerà a portare via anime all'inferno ed ecco che voi dovrete apostolare ed evangelizzare con grande coraggio e fede, siate coraggiosi e urlate la verità, non abbiate timore. Figli, amate e fatevi ungere,  mettete tutti i vostri dolori nelle preziosissime piaghe di mio Figlio. Ora vi lascio con la mia Materna benedizione nel nome del Padre, del Figlio e dello Spirito Santo, Amen.Trevignano Romano 26 gennaio 2021 Figlia mia, di' al mondo che la fede è l'unica speranza che ha l' umanità,  solo la preghiera la carità e l'amore saranno la loro salvezza. I tempi predetti da Fatima in poi sono arrivati, nessuno potrà dire che non avevo avvertito. Tanti sono stati i profeti e i veggenti scelti per annunciare la verità e i pericoli di questo mondo, eppure molti non hanno ascoltato e ancora non ascoltano. Piango per questi figli che si perdono, l'apostasia della Chiesa è sempre più chiara, i miei figli prediletti (sacerdoti) hanno rifiutato la mia protezione. Figlia mia, dì al mondo di pregare per i potenti, perché scateneranno una grande guerra. Pregate per la Chiesa, perché è alla sua distruzione, pregate per l'Italia perché piangerà i suoi morti, la carestia è prossima e voi non siete preparati. Un altro virus è alle porte e sarà peggiore del precedente. Figli, perché ancora non capite? Proteggetevi, pregate, pregate tanto. Battezzate e pregate per i bambini, perché il male vuole prendere la loro innocenza. Ora vi lascio con la benedizione della Santissima Trinità, Padre, Figlio e Spirito Santo.  Poi aggiunge: leggete l'Apocalisse e lì troverete la verità per questi tempiTrevignano Romano 30 gennaio 2021Cari figli, grazie per avere risposto alla mia chiamata nel vostro cuore, mi conforta guardarvi nella preghiera con la fede nel cuore. Figli, guardate ciò che sta accadendo intorno a voi, le catastrofi naturali non si sono fatte attendere nel mondo e continueranno. Figli, i tempi sono questi, il braccio di Dio non si può più tenere, la Sua giustizia sarà grande, a volte atroce su coloro che bestemmiano il Suo Santo Nome, per quei figli consacrati che hanno profanato la Chiesa e non hanno avuto pietà di quanto dolore causavano a mio Figlio. Figli, non credete a questo mondo che vuole corrompervi nel migliore dei modi, facendo passare tutto il male come lecito. Fate attenzione alle lusinghe del demonio che in questi tempi e con tanti peccati, ha preso forza. Figli miei, la vostra fede vi salverà, chiedete con fede e vi sarà dato, bussate e vi sarà aperto, invocate il Mio Nome e quello di Gesù e non vi lasceremo soli. Vi amo e vi sono vicina. Pregate per l’America, per i sacerdoti e il Papa. Pregate per i potenti del mondo, affinchè i loro cuori siano illuminati e la pace regni sulla terra. Ora vi lascio con la mia Materna Benedizione nel nome del Padre, del Figlio e dello Spirito Santo, Amen.





Pubblicato da



LA MADONNA DI TREVIGNANO ROMANO (RM)









73 commenti:
  









Invia tramite emailPostalo sul blogCondividi su TwitterCondividi su FacebookCondividi su Pinterest











"
